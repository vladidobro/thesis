Předkládaná práce se zabývá základním typem magneto-optického experimentu, který je schematicky znázorněn na obr. \ref{fig:uvodni-diagram}.
Tato kapitola shrnuje některé fyzikální modely a jevy důležité pro jeho popis.

\begin{figure}[htbp]
    \centering
    \input{./img/tikz/uvodni-diagram.tikz}
    \caption{Schéma typického magneto-optického experimentu. 
    Laserový svazek je vhodně upraven vstupní optikou, dále dopadá na vzorek, kterým je propuštěn/odražen, nakonec je upraven výstupní optikou (a případně rozdělen do více ramen) a je detekována jeho intenzita. 
    Vzorek je umístěn v kryostatu a mezi rameny elektromagnetu, takže během experimentu je mu vnucena libovolná teplota v daném rozsahu a vnější magnetické pole.}
    \label{fig:uvodni-diagram}
\end{figure}


\paragraph{Světlo}
považujeme za klasické a předpokládáme, že je dobře popsáno Maxwellovými rovnicemi.
Je monochromatické na kruhové frekvenci $\omega$.
K popisu polarizačního stavu používáme Jonesovy a Stokesovy vektory.
Všechny optické prvky jsou lineární a nedepolarizační, takže je popisujeme Jonesovou a Muellerovou maticí\cite{gilReviewMuellerMatrix2014}.
Využíváme geometrické interpretace Muellerových matic metodou zobrazování Poincarého sféry\footnote{angl. Poincaré sphere mapping} (tzv. \emph{charakteristických elipsoidů})\cite{gilReviewMuellerMatrix2014,ossikovskiPoincareSphereMapping2013}.
O interakci světla s látkou předpokládáme, že probíhá pouze skrze vektory elektrické polarizace $\vec{P}$, magnetizace $\vec{M}$ a proudové hustoty $\vec{j}$. 

Odezva materiálů je lineární a lokální, a je obecně anizotropní. 
Uvnitř tenkých\footnote{Tak tenkých, že je nutné považovat vícenásobné odrazy za navzájem koherentní.} vzorků je nutné řešit Maxwellovy rovnice, výstupem výpočtu je opět Jonesova a Muellerova matice.
Výpočet je proveden v rámci Berremanova formalismu\cite{berremanOpticsStratifiedAnisotropic1972} $4\times 4$ přenosových matic pro anizotropní vrstevnaté prostředí, který je ekvivalentní Yehově $4\times 4$ maticové algebře\cite{yehElectromagneticPropagationBirefringent1979}, ale netrpí některými technickými nedostatky\cite{xuOpticalDegeneraciesAnisotropic2000,wuSingularitiesMatrixFormalisms2018,garibelloSingularityYehTransfer2020,bertrandGeneralAnalyticalTreatment2001}.
        
\paragraph{Magnetické látky} mají dodatečný magnetický termodynamický stupeň volnosti (parametr uspořádání).
Magneto-optickou aktivitu modelujeme jako závislost efektivní permitivity $\varepsilon$ na magnetickém stupni volnosti.

U feromagnetů je to celková magnetizace $\vec{M}$. 
Feromagnety reagují na vnější magnetické pole změnou polohy rovnovážné magnetizace, která je daná magnetickou volnou energií (magnetickou anizotropií).
Pro tenké magnetické filmy používáme Stonerův-Wohlfarthův model\cite{stonerMechanismMagneticHysteresis1991} pro materiál v jedno-doménovém stavu; předpokládáme konstantní velikost magnetizace a nulový průmět do normály vzorku (magnetizace je tzv. \emph{in-plane}).
Efektivní permitivita je funkcí $\vec{M}$ a je rozvedena do mocninné řady, jejíž koeficienty tvoří složky lineárního $\mathbb{K}$ a kvadratického $\mathbb{G}$ magneto-optického tenzoru\cite{visnovskyOpticsMagneticMultilayers2018}.

U kolineárního antiferomagnetu FeRh (viz kap. \ref{chap:vzorek-ferh}) je magnetickým stupněm volnosti magnetizace podmřížky (Néelův vektor $\vec{L}$)\cite{saidlUltrarychlaLaserovaSpektroskopie2018}.
Podobně jako u feromagnetů je $\varepsilon$ funkcí $\vec{L}$, až na to, že lineární člen je zakázán symetrií\footnote{Podmřížky s opačnou magnetizací jsou ekvivalentní, což obecně neplatí u všech antiferomagnetů.}.
