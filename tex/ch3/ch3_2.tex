\section{FeRh}
\label{chap:vzorek-ferh}

Vzorek FR06 patří do sady vzorků slitiny FeRh připravených naprašováním na \emph{University of California, Berkley} v USA, jejichž studiu se na KChFO MFF UK již věnovaly práce \cite{brajerLaserovaSpektroskopieMaterialu2015,saidlUltrarychlaLaserovaSpektroskopie2018,kubascikMagnetooptickeStudiumAntiferomagnetickych2019,saidlInvestigationMagnetostructuralPhase2016}.
Konkrétně vzorek FR06 byl podrobně studován v \cite{saidlUltrarychlaLaserovaSpektroskopie2018,kubascikMagnetooptickeStudiumAntiferomagnetickych2019}.
Tento oddíl je čistou kompilací uvedených referencí.

FeRh se vyznačuje magnetickým fázovým přechodem AFM--FM při změ\-ně teploty.
Takový fázový přechod sám o sobě není jedinečný, u FeRh k němu však dochází přibližně při \SI{370}{\kelvin}, takže při pokojové teplotě je v AFM fázi a pro přechod do FM stačí mírný ohřev.
To je velice žádanou vlastností pro spintronické aplikace: v navrhovaných AFM pamětech by informace byla uchovávána při pokojové teplotě v AFM stavu robustním vůči vnějším magnetickým polím, což by mimo jiné umožnilo rozsáhlejší miniaturizaci.
Teplotní ``blízkost'' FM fáze pak dovoluje tzv. \emph{heat-assisted magneto-recording} (HAMR): materiál je nejprve ohřát, pak je přiloženo zapisovací magnetické pole a následně je materiál opět zchlazen.
Tímto způsobem je možné ovlivnit magnetický stav v AFM fázi, a tím do něj zapsat informaci.
Tento jev se označuje jako \emph{field cooling}.
Princip FeRh AFM paměti a field cooling ilustruje obr. \ref{fig:ferh-memory}.
Z ekonomických důvodů však FeRh není perspektivní pro komerční aplikace, protože Rh je příliš málo dostupné.

\begin{figure}[htbp]
    \centering
    \includegraphics{./img/static/a/ferh-memory-marti_a.pdf}
    \caption{Ilustrace principu antiferomagnetické FeRh paměti.
        Ve FM stavu při vysoké teplotě (vlevo) magnetizace (černé šipky) následuje přiložené pole $\vec{H}_\textrm{FC}$. 
        Při zchlazení dojde k přechodu do různý AFM magnetických uspořádání (barevné šipky). To se projeví změnou odporu. \cite{martiRoomtemperatureAntiferromagneticMemory2014}}
    \label{fig:ferh-memory}
\end{figure}

FeRh má kubickou prostorově centrovanou mřížku.
Struktura a uspořádání mikroskopických momentů jsou znázorněné na obr. \ref{fig:ferh-struktura}.
Fázový přechod do FM je doprovázen několika projevy: izotropně se zvýší objem krystalu o cca \SI{1}{\percent} a změní se reflektivita\cite{saidlInvestigationMagnetostructuralPhase2016}.
Při přechodu dochází také ke skokové změně entropie, což vede k teplotní hysterezi, viz obr. \ref{fig:vzorek-ferh} (b).

\begin{figure}[htbp]
    \centering
    \includegraphics{./img/static/a/ferh-struktura-saidl_a.pdf}
    \caption{Struktura FeRh ve AFM (vlevo) a FM (vpravo) fázi.
        Šipky naznačují orientaci magnetických momentů jednotlivých atomů Fe (bílá) a Rh (šedá). \cite{saidlInvestigationMagnetostructuralPhase2016}}
    \label{fig:ferh-struktura}
\end{figure}

\begin{figure}[htbp]
    \centering
    \input{./img/tikz/ferh-vzorek.tikz}
    \caption{(a) Vzorek FR06, zavedení úhlu in-plane rotace $\gamma$ a vyznačené krystalografické osy.
    Na vzorku je patrný defekt (černý kruh), který umožňuje snadnou orientaci. (b) Měření odrazivosti při AFM-FM přechodu, měřeno s FR06 v \cite{kubascikMagnetooptickeStudiumAntiferomagnetickych2019}.}
    \label{fig:vzorek-ferh}
\end{figure}

Námi experimentálně studovaný vzorek FeRh, který má označení FR06, je tvořen \SI{18}{\nano\meter} vrstvou \ch{Fe_{0,5}Rh_{0,5}} na substrátu \ch{MgO}(001) a s krycí vrstvou tantalu o tloušťce \SI{1.5}{\nano\meter}.
Hrana vzorku je shodná s \ch{FeRh}[110]/\ch{MgO}[100], viz obr. \ref{fig:vzorek-ferh} (a).

V práci \cite{brajerLaserovaSpektroskopieMaterialu2015} byla (pro jiný vzorek ze sady -- \SI{36}{\nano\meter} tlustý vzorek FR04) údajně měřením MO hysterezních smyček určena poloha snadných os, které jsou \SI{45}{\degree} a \SI{135}{\degree} pootočené od směru \ch{MgO}[100], tj. jsou ve směru FeRh[100].

V práci \cite{kubascikMagnetooptickeStudiumAntiferomagnetickych2019} bylo ve vzorku FR06 měřeno spektrum MLD v rotujícím poli.
Tam uvedené výsledky, které nebyly vnitřně konzistentní, byly jednou z motivací vzniku této práce (viz kap. \ref{chap:4}).
